Matthijs Hoogendijk (1996) is al van jongs af aan bezig met muziek. In groep 3 van de basisschool begon hij zowel met zingen bij het plaatselijke kinderkoor als met het bespelen van de bugel bij een naburige fanfare.
In de bovenbouw van de middelbare school, koos hij het vak ‘Kunst Muziek’ in zijn vakkenpakket, zodat zijn muzikale kennis vergroot werd. Aan het einde van de middelbare school inspireerde zijn muziekdocent hem om ‘Docent Muziek’ te gaan studeren. In 2018 behaalde Matthijs zijn Eerstegraads Lesbevoegdheid Docent Muziek aan het Koninklijk Conservatorium in Den Haag.
Momenteel studeert Matthijs ‘Klassiek Koordirectie’ aan het Conservatorium van Amsterdam. Zijn docenten zijn Jos Vermunt (Residentie Bach-ensembles), Daniel Reuss (Capella Amsterdam) en Geert Berghs (zangdocent). Naast zijn studie dirigeert hij drie koren in het relipop-genre en valt hij regelmatig in bij verschillende koren/fanfareorkesten uit de regio. Matthijs kenmerkt zich door zijn gedrevenheid, passie en enthousiasme, wat hij graag overbrengt op zijn koorleden.
